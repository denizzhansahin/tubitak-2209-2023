# tubitak-2209-2023
## 2209-A Üniversite Öğrencileri Araştırma Projeleri Destekleme Programı - Raspberry Pi Entegre Yapay Zekaya Dayalı Zararlı (Haşere) Tespit ve Takip Sisteminin Geliştirilmesi

Bu proje Dr.Öğr.Üyesi Tolga Hayıt danışmanlığında yapılmıştır. Proje yürütücüsü : Denizhan Şahin.


Günümüzde, tasarımsal ürünlere zarar veren haşerelerin (zararlıların) zararlarını en aza indirmek için, çevreye
ve insanlara en az zararlı; ancak hedef etmenleri kontrol altına alan yöntemlerin bir arada kullanıldığı Entegre
Zararlı Yönetimi çalışmaları önem kazanmıştır. Yapay zekaya dayalı sistemler, Entegre Zararlı Yönetimi
çalışmalarında önemli bir rol oynamaktadır. İnsanların beslenmesinde temel gıda maddelerini oluşturan tarım
mahsullerinde önemli kayıplara neden olan ve her yıl geniş alanda mücadelesi gerçekleştirilen zararlılar ile
mücadelede kullanılabilecek yapay zekâ tabanlı sistemlerin geliştirilmesi önem arz etmektedir.
Bu proje kapsamında, böceklerin tarla ortamında tespit edilebilmesi ve hareketlerinin takip edilmesinde
kullanılan böcek tuzakları için kullanılabilecek giriş seviyesinde entegre bir sistem geliştirilmesi
planlanmaktadır. Geliştirilmesi planlanan sistem iki aşamadan oluşmaktadır. İlk aşamada böceği tespit eden
derin öğrenme tabanlı bir model geliştirilecektir. İkinci aşamada bazı görüntü işleme teknikleri kullanılarak
böceğin hareketlerinin otomatik olarak analiz edilmesi sağlanacaktır. Son aşamada ise böceği tespit edebilen
ve hareketlerini analiz edebilen modelin Raspberry Pi tabanlı canlı izleme sistemine entegre edilmesi
planlanmaktadır.
Üretilecek prototipte kullanılacak modelin eğitiminde, görüntü işleme analizlerinde ve prototipin deneme
aşamalarında yaygın görülen bir buğday zararlısı olan Süne zararlısının (Eurygaster spp.) kullanılması
planlanmaktadır.
Sonuç olarak, zararlılarla mücadele kapsamında yapay zekaya dayalı entegre bir sistem geliştirilerek ilgili
alanda yapılan çalışmalara katkı sağlanması planlanmaktadır.

Geliştirdiğimiz React Native tabanlı mobil uygulama ile birlikte kullanıcılar Raspberry Pi tarafından Firebase Firestore ve Firebase Cloud Storage içindeki bilgileri görüntüleyebilecektir.
